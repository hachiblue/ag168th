เจาะทำเลน่าจับตาในกรุงเทพฯ พบโซนรัชดา-พระราม 9-ลาดพร้าวฮอตเป็นพิเศษ

(bkk)

หลังมีการพัฒนาทั้งเชิงพาณิชย์และที่อยู่อาศัยในพื้นที่ ในขณะที่ถนนพระราม 3 เป็นทำเลที่ราคาขายของคอนโดฯ เฉลี่ยออกมาถูกสุดในโซนกลางเมือง
นางสาวริษิณี สาริกบุตร ผู้อำนวยการฝ่ายวิจัยและที่ปรึกษา บริษัท ไนท์แฟรงค์ ชาร์เตอร์ (ประเทศไทย) จำกัด 
เปิดเผยว่า ทำเลใจกลางเมืองของกรุงเทพฯ เป็นพื้นที่ที่ได้รับความนิยมจากผู้ซื้อคอนโดมิเนียมมาโดยตลอดเนื่องจากมีความสะดวกสบาย 
ทั้งการอยู่อาศัยและการคมนาคมขนส่ง โดยทำเลที่ได้รับความสนใจมากที่สุดจากการสำรวจครั้งล่าสุด ได้แก่ รัชดา-พระราม 9-เขตลาดพร้าว ซึ่งเป็นทำเลทองสำหรับการพัฒนาโครงการเชิงพาณิชย์และที่อยู่อาศัย
(rama9)
(บรรยายใต้ภาพ "Aspire Rama 9 คอนโดย่ายพระราม 9 สร้างโดย AP"

จากการวิจัยของไนท์แฟรงค์ ประเทศไทยในช่วงห้าปีที่ผ่านมาพบว่า เขตรัชดา-พระราม 9-ลาดพร้าว เป็นพื้นที่ที่ได้รับการพัฒนามาก ส่งผลให้ตลาดอสังหาริมทรัพย์ในพื้นที่ได้รับอานิสงส์ที่ดีจากความเจริญดังกล่าว
โดยนับตั้งแต่ปี 2554 ถึงช่วงครึ่งแรกของปี 2558 มีจำนวนคอนโดมิเนียมราว 41,370 ยูนิตในพื้นที่รัชดา-พระราม 9-ลาดพร้าว ซึ่งในจำนวนนี้ขายไปแล้วราว 35,881 ยูนิต อัตราการขายอยู่ที่ประมาณ 86.7%
(belle grand) "คอนโด Belle Grand Rama 9 โปรเจ็คที่ได้กระแสตอบรับดีอีกหนึ่งโครงการ ย่ายพระราม 9"

นอกจากนี้ งานวิจัยของไนท์แฟรงค์ฯ ยังพบว่าถนนเพชรบุรีเป็นอีกหนึ่งทำเลที่ได้รับความสนใจมากขึ้น โดยเฉพาะอย่างยิ่งหลังจากที่บริษัท สิงห์ คอร์ปอเรชั่น จำกัด ได้ประกาศการพัฒนา 
สิงห์ คอมเพล็กซ์ (Singh Complex) โครงการมิกซ์ยูสซึ่งจะประกอบด้วยอาคารสำนักงาน ห้องประชุม พื้นที่ค้าปลีกและโรงแรมบนที่ดินประมาณ 11 ไร่ 
ซึ่งโปรเจคดังกล่าวคาดว่าจะเพิ่มความต้องการที่อยู่อาศัยประเภทคอนโดมิเนียมในพื้นที่นี้อย่างแน่นอน
ทั้งนี้ ไนท์แฟรงค์ฯ ได้ประเมิณราคาขายเฉลี่ยของคอนโดมิเนียมเปิดใหม่ในพื้นที่ใจกลางเมือง ปัจจุบันอยู่ที่ 126,369 บาทต่อตารางเมตร ราคาขายเฉลี่ยที่สูงที่สุดอยู่ที่ย่านพหลโยธิน 
โดยอยู่ที่ประมาณ 149,000 บาทต่อตารางเมตร ตามมาด้วยรัชดา-พระราม 9-ลาดพร้าว ซึ่งมีราคาประมาณ 132,109 บาทต่อตารางเมตร และในเขตเพชรบุรีมีราคาอยู่ที่ 98,000 บาทต่อตารางเมตร 
ส่วนราคาขายเฉลี่ยต่ำสุดในตลาดคอนโดมิเนียมใจกลางเมืองอยู่บนถนนพระราม 3 โดยมีราคาอยู่ที่ประมาณ 78,000 บาทต่อตารางเมตร
(circle) "Circle Condominium คอนโดจาก Fragrant Group ติดถนนเพชรบุรี"

ที่มาของบทความ ddproperty.com